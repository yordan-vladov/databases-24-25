# Проект по MongoDB


Вашето задание е да създадете **MongoDB** база данни по ваш избор и да приложите основни операции: създаване, четене, редактиране, изтриване (CRUD), както и операции с агрегиране (`aggregate` pipeline).

### Стъпки:

1. **Създаване на база данни и колекции**
    - Създайте база данни с подходящо име.
    - Създайте поне **пет колекции**, формиращи общо приложение.
2. **Добавяне на документи (Create)**
    - Вмъкнете поне **10 документа** във всяка колекция.
    - Допустимо е документите в една колекция да имат малки разлики в своята схема.
    - Документите трябва да имат различни видове полета: прости типове данни, масиви и обекти.
3. **Извличане на данни (Read)**
    - За всяка колекция изпълнете заявки, които:
        - Извличат всички документи.
        - Филтрират по определено поле.
        - Филтрират по няколко полета.
4. **Актуализация (Update)**
    - Актуализирайте поне един документ от всяка колекция по дадено условие.
5. **Изтриване (Delete)**
    - Изтрийте поне един документ от всяка колекция по дадено условие.
6. **Агрегиране (Aggregate)**
    - Използвайте `aggregate` pipeline за всяка колекция, за да изпълните следните операции:
        - Групиране по поле (напр. групиране на продукти по категория с обща сума).
        - Сумиране, броене или изчисляване на средна стойност.
        - Филтриране и сортиране на документите по определено поле.

### Начин на предаване:

Проектът трябва да се предаде като **GitHub** хранилище със следната файлова структура:

```txt
project-name
├── insert.js
├── queries.js
└── README.md
```

- `insert.js` - файл, който пази всичките **insert** заявки за базата данни. Преди всяка заявка трябва да има коментар за нейната функционалност.
- `queries.js` - файл, който пази всичките други заявки за базата данни. Преди всяка заявка трябва да има коментар за нейната функционалност.
- `README.md` - файл, в който описвате базата данни. Описанието трябва да включва:
    - Общо описание на базата данни като цяло.
    - Описание на различните колекции и структурата на документите им.
    - Инструкции как базата данни може да се инсталира и подкара.

Срок: 20.06.25
